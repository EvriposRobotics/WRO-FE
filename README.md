**Γενική περιγραφή του ρομπότ:**

Το ρομπότ αποτελείται από σκελετό που είναι εξ ολοκλήρου σχεδιασμένος από την ομάδα μας και εκτυπωμένος σε 3D εκτυπωτή με πλαστικό τύπου PLA . Το μόνο κομμάτι που δεν είναι εκτυπωμένο είναι ο άξονας περιστροφής των δύο μπροστινών τροχών, ο οποίο είναι άξονας (axle) lego με ένα στόπερ (bush) σε κάθε τροχό. Επίσης σε κάθε τροχό χρειάζεται ένα ελαστικό o-ring εξωτερικής διαμέτρου 68mm και πάχους 5mm.

Οι διαστάσεις του οχήματος είναι:
Πλάτος: 165 mm
Μήκος: 280 mm
Ύψος: 180 mm

Για την κίνηση του ρομπότ έγινε χρήση του ολοκληρωμένου συστήματος που περιλαμβάνει μοτέρ dc-διαφορικό-θήκη, το οποίο αποσπάστηκε από παλιό τηλεκατευθυνόμενο αυτοκίνητο μάρκας Nikko. Το μοτέρ είναι τύπου 370 και κανονικά λειτουργούσε με 7.2v. Για τις ανάγκες του οχήματός μας το λειτουργούμε από συστοιχία 4 μπαταριών ΑΑ τύπου NiMH σε σειρά (χωρητικότητας 2450mAh), που συνολικά παράγουν 4.8v. Ο έλεγχος ταχύτητας του ρομπότ γίνεται με ελεγκτή L298n στον οποίο δίνεται σήμα από τις ψηφιακές θύρες 8 & 11 του arduino. Η θύρα 11 δίνει σήμα τύπου PWM για τον έλεγχο της ταχύτητας και για λόγους καλύτερου ελέγχου του περιβάλλοντα χώρου από τους αισθητήρες το ρομπότ δεν υπερβαίνει το 70% της μέγιστης ταχύτητάς του (70% PWM).  

Ο έλεγχος του στριψίματος γίνεται με μοτέρ τύπου servo (MG90s) με μεταλλικά γρανάζια. Το arduino μέσω της ψηφιακής θύρας 9 ελέγχει το στρίψιμο του σερβοκινητήρα, ο οποίος περιστρέφεται το πολύ στις 35 μοίρες αριστερά ή δεξιά σε σχέση με την ευθεία πορείας.

Για τις ανάγκες τις περιήγησης του ρομπότ εντός της πίστας χρησιμοποιούνται 3 αισθητήρες  απόστασης υπερήχων (ultrasonic HC-SR04), ένας που βρίσκεται μπροστά, ένας αριστερά και ένας δεξιά. Ο μπροστινός χρησιμοποιείται για την ανίχνευση των τοιχίων της πίστας μπροστά, ενώ οι πλάγιοι για να ανιχνεύσουν τον προσανατολισμό στον οποίο πρέπει να στρίψει σε κάθε γωνία το όχημα. Επίσης χρησιμοποιείται αισθητήρας επιταχυνσιόμετρου-γυροσκοπίου MPU6500, που μέσω του ενσωματωμένου επεξεργαστή κίνησης που περιέχει (DMP) γνωρίζουμε ανά πάσα στιγμή τον προσανατολισμό του ρομπότ (σε μοίρες) σε σχέση με τη θέση που ξεκίνησε. Το λάθος του προσανατολισμού του αισθητήρα είναι το πολύ +-1 μοίρα. Κατά την αρχικοποίηση της θέσης του οχήματος ο προσανατολισμός είναι στις 0ο μοίρες. Όταν το όχημα στρίβει αριστερά οι μοίρες αυξάνονται μέχρι τις 180ο.  Όταν το ρομπότ στρίβει δεξιά οι μοίρες μειώνονται μέχρι και τις -180ο. Επίσης λειτουργεί αλγόριθμος που συνεχώς διορθώνει την πορεία του ρομπότ σύμφωνα με την υπολογιζόμενη ανά πάσα στιγμή επιθυμητή πορεία.

Η ανίχνευση των πράσινων & κόκκινων σημάτων στην πίστα γίνεται μέσω του raspberry pi model b+ το οποίο λαμβάνει εικόνες μέσω μίας κάμερας τύπου fisheye 220o μοιρών λήψης. Αρχικά η εικόνα κόβεται, απορρίπτοντας τις άκρες της εικόνας καθώς λόγω του συγκεκριμένου φακού παρουσιάζουν έντονη οπτική παραμόρφωση. Το συνολικό ωφέλιμο πεδίο που χρησιμοποιείται υπολογίζεται περίπου στις 160ο-170ο μοίρες. Το raspberry pi επεξεργάζεται τις εικόνες κόβοντας αρχικά μέρος του οπτικού πεδίου και εφαρμόζοντας έπειτα (μέσω της βιβλιοθήκης υπολογιστικής όρασης opencv) αλγόριθμο ο οποίος αναγνωρίζει τα κόκκινα και τα πράσινα σήματα (εμπόδια) στην πίστα. Το χρωματικό σύτημα που χρησιμοποιείται για την αναγνώριση των χρωμάτων είναι το HSV (Hue- Saturation – Value). Έπειτα τα δεδομένα αυτά επεξεργάζονται κατάλληλα (ελέγχεται πόσα εμπόδια υπάρχουν, πιο εμπόδιο είναι πιο κοντά, πιο πρέπει να αποφευχθεί άμεσα) και μέσω της σειριακής θύρας (καλώδιο USB) που συνδέει το raspberry pi  με το arduino αποστέλλονται δεδομένα στο arduino. Το arduino έπειτα στρίβει κατάλληλα για να αποφύγει τα εμπόδια, συνυπολογίζοντας τις μετρήσεις από τους λοιπούς αισθητήρες που διαχειρίζεται. Όταν δεν υπάρχουν εμπόδια το arduino κινείται λαμβάνοντας υπόψιν μόνο τα δεδομένα από τους υπόλοιπους αισθητήρες (εκτός της κάμερας).

Ως πηγές ενέργειας χρησιμοποιούνται 2:
1.	Η συστοιχία 4 μπαταριών τύπου ΑΑ NiMH σε σειρά (χωρητικότητας 2450mAh) που παράγει 4.8v και χρησιμοποιείται για το μοτέρ που κινεί το ρομπότ και για τον σερβοκινητήρα που στρίβει το ρομπότ. Οι αισθητήρες που συνδέονται με το arduino παίρνουν ρεύμα από την θύρα 5v του arduino. To arduino παίρνει ρεύμα από θύρα USB του raspberry pi. 

2.	Το raspberry pi παίρνει ρεύμα αντίστοιχα από την δεύτερη πηγή ενέργειας η οποία είναι ένα Powerbank της xiaomi (Mi powerbank 3 – 18W) συνολικής χωρητικότητας 10000mAh. Η κάμερα που συνδέεται με το raspberry pi ρευματοδοτείται από το καλώδιο τύπου CSI με το οποίο συνδέεται στην αντίστοιχη θύρα του raspberry pi.
Το arduino uno rev2 που χρησιμοποιήθηκε στο ρομπότ μας, προγραμματίστηκε μέσω του ολοκληρωμένου περιβάλλοντος προγραμματισμού arduino IDE με την γλώσσα C++. Επίσης έγινε χρήση των βιβλιοθηκών για arduino:
-	I2Cdev.h
-	MPU6050_6Axis_MotionApps20.h
-	Wire.h
-	Servo.h
Ο προγραμματισμός του raspberry pi 3 έγινε μέσω του ολοκληρωμένου περιβάλλοντος προγραμματισμού Thonny. Η γλώσσα προγραμματισμού που χρησιμοποιήθηκε είναι η python έκδοσης 3.9.2 και έγινε εκτενής χρήση της βιβλιοθήκης υπολογιστικής όρασης opencv. Επίσης έγινε χρήση των βιβλιοθηκών της python:
-	numpy
-	cv2 (opencv)
-	time
